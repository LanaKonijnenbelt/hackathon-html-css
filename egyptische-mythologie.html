<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Het oude Egypte – Wereld van Mythologie</title>
    <link rel="stylesheet" type="text/css" href="styles.css">
</head>

<body>
    <header>
        <div class="container-header">
            <div class="logo">
                <img src="wereld-van-mythologie-logo.png" width="250px">
            </div>
            <div class="nav">
                <nav>
                    <ul>
                        <li><a href="index.html" target="_blank">Home</a></li>
                        <li><a href="afrika.html" target="_blank">Afrika</a></li>
                        <li><a href="azie.html" target="_blank">Azië</a></li>
                        <li><a href="europa.html" target="_blank">Europa</a></li>
                        <li><a href="noord-amerika.html" target="_blank">Noord-Amerika</a></li>
                        <li><a href="oceanie.html" target="_blank">Oceanië</a></li>
                        <li><a href="zuid-amerika.html" target="_blank">Zuid-Amerika</a></li>
                        <li><a href="contact.html" target="_blank">Contact</a></li>
                    </ul>
                </nav>
            </div>
        </div>
    </header>
    <main>
        <div class="main">
            <div class="title-and-image">
                <div class="title">
                    <h1>Egyptische mythologie</h1>
                </div>
                <div class="top-image">
                    <img src="oog-van-horus.png" width="150px">
                </div>
            </div>
            <div class="main-text">
                <p>De Egyptische mythologie is de verzameling verhalen over de goden zoals die in het oude Egypte
                    vereerd
                    werden. Deze mythologie is veelal bijzonder verwarrend doordat zij over een viertal millennia is
                    ontstaan en
                    ontwikkeld, waarbij iedere stad in Egypte zo haar eigen ideeën had over hoe de godenwereld in elkaar
                    stak.
                    Veel mythologisch materiaal stamt uit de tijd van voor de eenwording van het oude Egypte. Door die
                    onderlinge verschillen tussen de steden kunnen we ook verschillende versies tegenkomen. Zo kon zowel
                    Hathor
                    als Isis de moeder zijn van Horus. De Egyptenaren hadden daar niet echt een probleem mee, want hun
                    godsdienst stond niet vastgelegd in dogma's.</p>
                <h2>Netjer</h2>
                <p>De Oude Egyptenaren kenden in feite geen transcendente god, maar een immanente. Het goddelijke was
                    altijd en
                    overal mede aanwezig. Iedere natuurkracht, bovennatuurlijke kracht, wetmatigheid of facet van de
                    kosmos werd
                    niet alleen benoemd, maar ook aangeduid met een eigen visuele voorstelling. Om enigszins door te
                    dringen in
                    hun betekenis is het van belang hier enkele kenmerkende regels in te herkennen (zie 'Afbeeldingen').
                </p>
                <p>Zo werd de netjer (zoals de ‘godheden’ werden genoemd, die later door de Grieken met het woord θέος,
                    theos,
                    zijn aangeduid) oorspronkelijk niet afgebeeld, omdat men van oordeel was dat iedere afbeelding de
                    aandacht
                    van de werkelijke aard ervan zou afleiden. Slechts na verloop van tijd werd erin toegegeven hier
                    toch enige
                    afbeelding voor te gebruiken, een maatregel die uiteindelijk tot de visuele overdaad heeft geleid
                    die de
                    Egyptische mythologische voorstellingen kenmerkt.</p>
                <h2>Afbeeldingen</h2>
                <p>In de afbeelding zijn enkele wetmatigheden te herkennen die tot een beter begrip van de betekenis
                    kunnen
                    leiden. Zo werd een netjer eerst in predynastieke tijden vaak met een totemdier aangeduid. Dit kon
                    dan
                    verschillen naargelang de locatie. De netjer Sobek bijvoorbeeld kon worden afgebeeld als een
                    krokodil, of
                    elders de vorm van een leeuw aannemen. Zeer spoedig werd voor een antropomorfe afbeelding gekozen,
                    maar het
                    hoofd werd weergegeven als dat van een totemdier, of er werd boven de afbeelding nog een bijzonder
                    symbool
                    geplaatst. Die symbolen of kronen konden uiteindelijk steeds meer samengesteld zijn uit dergelijke
                    symbolen
                    van dezelfde godheid uit verschillende locaties. De samengestelde Egyptische kronen zijn hier een
                    voorbeeld
                    van. Soms werden die ook nog met ramshoorns of stierenhoorns aangevuld, met een enkele of dubbele
                    uraeus,
                    met plantendelen en veren enzovoort. Al deze tekens spreken in stilte een eigen beeldtaal van
                    symbolen die
                    op specifieke betekenissen duiden. Bovendien zijn er nog de verschillende houdingen, zoals een
                    beschermend
                    of zegenend gebaar, het bij de hand nemen ter begeleiding, het zitten op een troon als teken van
                    macht (of
                    het afbeelden van een troon boven het hoofd zoals bij Isis). Verder ontdekt men nog een heel gamma
                    van
                    attributen zoals verschillende soorten scepters en staven, die elk een eigen soort bevoegdheid
                    aanduiden,
                    zoals:
                </p>
                <ul>
                    <li>de medustok, die staat voor het recht op spreken, 'het voor het zeggen hebben';</li>
                    <li>de sjenring, die duidt op heerschappij over of voor de eeuwigheid;</li>
                    <li>de renpit, een gekerfde palmbladnerf die staat voor een zekere tijdsgeldigheid;</li>
                    <li>het anch-teken, dat de aanwezigheid in een andere dimensie - die van het hiernamaals - kenmerkt.
                    </li>
                </ul>
                <p>Om de beelden verder te nuanceren en te verklaren zijn er meestal hiërogliefen toegevoegd. Dit zijn
                    aanvankelijk eveneens ideogrammen (visuele weergaven van ideeën), pas later worden ze tot
                    fonogrammen
                    omgebouwd. Soms komen beide vormen tegelijk door elkaar voor in de beschrijvingen van de mythen, die
                    de
                    bewegingen en verbanden weergeven die bij de afbeeldingen, meestal in reliëfvorm en ook nog
                    gepolychromeerd,
                    horen.</p>
                <p>De kledij van de goden komt overeen met de mode van 2800 v.Chr.. Hun kledij evolueerde niet met de
                    mode, want
                    ze stonden buiten onze menselijke tijd.</p>
                <p>Cultusbeelden waren doorgaans van goud gemaakt. Omdat dit materiaal onveranderlijk is in de tijd,
                    werd ook
                    daarmee aangegeven dat de goden buiten onze tijdscylus staan, namelijk in een cyclus die 'een
                    miljoen maal'
                    groter is. Vanwege de kostbaarheid van het materiaal zijn nog maar weinig cultusbeelden
                    overgebleven; de
                    meeste werden hersmolten na geroofd te zijn.</p>
                <h2>Goden</h2>
                <p>De godenwereld van de Egyptenaren bestond uit tientallen goden die elk hun eigen herkenningspunten
                    hadden. De
                    meeste goden leken wat vorm betreft veel op elkaar maar konden door bepaalde symbolen of
                    verschijningsvormen
                    van elkaar worden onderscheiden. Dikwijls was sprake van een symbool of kroon, zoals de Atefkroon
                    van Osiris
                    en de Gans op het hoofd van Geb. Ook de symbolen die zij in de hand houden zijn aanwijzingen voor
                    hun
                    positie en macht.</p>
                <p>Andere vormen van herkenningspunten zijn de assimilatie met dieren. De god werd dan afgebeeld als
                    dier
                    (meestal de beginperiode) of als een hybride vorm, als een onherkenbare menselijke vorm gecombineerd
                    met die
                    van een dier. Een voorbeeld is Thoth, die een gezicht had van een Ibis in een menselijk lichaam.
                    Deze keuze
                    was niet willekeurig; de Egyptenaren keken immers veel naar de natuur en kan daarom beschouwd worden
                    als een
                    natuurgodsdienst. Zo werd de godin Toëris afgebeeld als een nijlpaard. Een nijlpaard staat voor
                    gevaar en is
                    beschermend voor haar kinderen. Dit was daarom een zwangerschapsgodin die de zwangere vrouwen
                    beschermde.
                    Veel andere goden bestonden als valk omdat valken zich vaak in de lucht bevinden en daarom als
                    hemelgod
                    werden vereerd, zoals Ra en Sokaris.</p>
                <p>Doordat de Egyptische geschiedenis vele millennia lang is, namen sommige goden verschillende
                    gedaanten aan in
                    de loop der tijd. Sommige goden werden in het begin slechts vereerd als symbool (Min, Chons en
                    Neith). Later
                    kregen zij een lichaam of werden ze als dier afgebeeld. Sommige goden werden geassimileerd door
                    latere
                    bekendere goden; zo nam Osiris symbolen over van Chentiamenoe en Anhur. Hathor en Isis werden in
                    latere
                    tijden zo met elkaar vergeleken dat men alleen uit de tekst kon zien of het Isis of Hathor was.</p>
                <p>Bij het indelen van de goden naar onze termen kunnen wij ze indelen in:</p>
                <ul>
                    <li>menselijke goden (mannelijke goden, vrouwelijke goden en kindgoden);</li>
                    <li>dierlijke goden, die weer zijn onder te verdelen in zoogdieren (koeien, katten, nijlpaarden,
                        honden,
                        schapen
                        en dergelijke), reptielen, vissen, amfibieën en insectachtigen.</li>
                </ul>
                <p>Daarnaast bestonden er nog tal van goden die uitsluitend werden genoemd in boeken (dodenboeken,
                    poortenboeken, piramideteksten) en demonen die niet vereerd werden, maar die wel voorkwamen op
                    wandschilderingen.</p>
                <h2>Mythen</h2>
                <p>De Egyptenaren hebben in vergelijking met de Griekse of Romeinse mythologie weinig mythen. Hun
                    verhalen
                    verschilden sterk per stad, en de meeste mythen verhaalden over de schepping van de wereld. Ook
                    waren de
                    goden niet menselijk: ze hadden een zeer beperkt aantal karaktertrekken en werden nauwelijks
                    genuanceerd.
                    Contact tussen de goden en stervelingen kwam in de regel nagenoeg niet voor. Men kon hen enkel via
                    de farao
                    bereiken, de nefer neter, de enige "menselijke godheid". Enkele bekende mythes uit het Oude Egypte:
                </p>
                <ul>
                    <li>Egyptische scheppingsverhalen;</li>
                    <li>Vernietiging van de mensheid door Hathor;</li>
                    <li>De strijd tussen Horus en Seth;</li>
                    <li>Chnoem en de zeven magere jaren;</li>
                    <li>Ra en Isis;</li>
                    <li>Isis en de zeven schorpioenen.</li>
                </ul>
                <h2>Complexiteit</h2>
                <p>De Egyptische mythologie is een van de meest ondoordringbare en ingewikkelde mythologieën die de
                    mensheid
                    ooit heeft gekend. Oorzaken hiervan zijn:</p>
                <ul>
                    <li>het enorme tijdsverloop van bijna vier millennia waarin de Oude Egyptische beschaving zich
                        situeert;
                    </li>
                    <li>de grote geografische spreiding waarin zich in feite meerdere mythologieën tegelijk ontwikkelden
                        die
                        later samenkwamen;</li>
                    <li>het ontbreken van een geschreven taal op het moment dat ideogrammen en visuele voorstellingen in
                        het
                        algemeen werden gebruikt om de abstracte filosofische en mythologische ideeën en concepten weer
                        te
                        geven.
                    </li>
                </ul>
                <p>Deze factoren hebben geleid tot een schier onoverzichtelijke verzameling afbeeldingen van godheden,
                    waarin
                    sommige details gemakkelijk over het hoofd worden gezien of niet worden begrepen. Bovendien bestaan
                    vaak
                    meerdere versies van zowel godheden als mythen. Dit heeft vooral te maken met de locaties waar deze
                    zijn
                    ontstaan of waar de onderlinge concurrentie van plaatselijke godheden en verhalen tot een status quo
                    leidde.
                    Belangrijke historische centra op dat punt waren op zeker ogenblik de scholen van Memphis,
                    Hermopolis Magna,
                    Elephantine (Thebe) en Heliopolis met elk hun eigen Egyptisch scheppingsverhaal. Daarenboven waren
                    er ook
                    nog kleinere centra, zoals Panopolis (Achmin), waar eigen godheden of combinaties van goden en
                    mythen werden
                    overgeleverd.</p>
                <p>Geregeld is het voorgekomen dat de Egyptenaren zelf door de bomen het bos niet meer zagen; zo zijn in
                    de
                    lange geschiedenis ook een aantal ‘systematiseringen’ van hogerhand opgelegd en uitgevoerd:</p>
                <ul>
                    <li>Systematisering van de godenwereld tijdens het Oude Rijk: alle goden die in latere tijd
                        voorkomen zijn
                        in dit tijdvak reeds aanwezig; ze worden in hiërarchieën gekoppeld. Belangrijke scholen ontstaan
                        (Memphis, Heliopolis en andere cultusplaatsen). Ook de Ogdoade van Hermopolis, die de vier paren
                        van
                        oergoden definieerde, zou hier zijn geherformuleerd. Deze zou in haar oorsprong teruggaan tot
                        predynastische tijden;</li>
                    <li>Intrede van Amon in het Middenrijk: het hiërarchisch systeem van het Oude Rijk bleef intact op
                        enkele
                        godheden na, maar aan het hoofd van dat pantheon verscheen een nieuwe 'algod' waarvan de
                        herkomst
                        onduidelijk was: Amon, (die later met Re zou versmelten tot Amon-Ra);</li>
                    <li>Rijksgoden en de zonnegod in het Nieuwe Rijk: alle goden kregen deel aan de zonnecultus, zelfs
                        de oude
                        krokodilgod Sobek kreeg solaire trekken. Amon drong zich op tot exclusieve hoofdgod en verdrong
                        Re,
                        wiens scheppende kracht werd overgenomen door Atoem. De verschijningsvorm veranderde, de
                        afbeelding van
                        de goden als dieren overheerste. Het theologische hoogtepunt onder Achnaton volgde, waarin de
                        Amarnaperiode Aton van Amon werd afgescheiden en de traditionele scheppingsgoden werden
                        afgeschaft. Aton
                        (letterlijk zonneschijf) werd de fysische aanwezigheid van de oppergod;</li>
                    <li>Systematisering door de Ptolemaeën: een godsbeeld ontleend aan de Egyptische traditie rond
                        Osiris-Apis
                        moest de mythologie verzoenen met de hellenistische voorstellingen. Horus, Osiris, Isis en
                        Anubis kregen
                        een hellenistisch uiterlijk of veranderden volledig in die vorm en kregen Griekse namen. Amon
                        werd Zeus,
                        Horus Apollo, Hathor werd Aphrodite. Hetzelfde gebeurde met de belangrijkste cultusplaatsen:
                        Apollinopolis, Diospolis en Aphroditopolis.</li>
                </ul>
                <h3>Politieke invloeden</h3>
                <p>Het belang van goden was in de Egyptische oudheid vaak afhankelijk van het belang van hun
                    cultuurcentrum. In
                    het begin (1e en 2e dynastie) was de god Horus zeer belangrijk en werd hij geassocieerd met de
                    koning. Rond
                    het Oude Rijk kwam er een verschuiving van Horus naar Ra.</p>
                <p>In de eerste tussenperiode werd de god Sobek erg belangrijk, doordat de Fayum politiek belangrijk
                    werd. Na
                    het Middenrijk komt Thebe en het Thebaanse pantheon op de voorgrond in de vorm van Montoe en Amon.
                    In het
                    Nieuwe Rijk kwamen samensmeltingen tussen verschillende goden vaker voor en stond het Egyptische
                    Rijk ook
                    meer open voor buitenlandse invloeden. Zo kwamen ook vreemde goden in het Egyptische pantheon
                    terecht
                    (bijvoorbeeld Astarte). Ook de invloed van de vorst kon van doorslaggevend belang zijn: men denke
                    aan de
                    Aton-cultus onder Achnaton of de introductie van Sarapis in de Ptolemaïsche tijd. Ten slotte vond in
                    de
                    Grieks-romeinse tijd de vergrieksing van de oude goden plaats. De oud-Egyptische goden werden
                    vergeleken met
                    de Griekse en Romeinse goden.</p>
                <h3>Groepering</h3>
                <p>Naast de "gewone" goden die werden aanbeden waren er ook andere goden. Ze kunnen worden ingedeeld in
                    groepen,
                    namelijk:</p>
                <ul>
                    <li>De 42 rechters in de kamer van de waarheid;</li>
                    <li>Demonen;</li>
                    <li>Goden uit het grottenboek;</li>
                    <li>Boek der Poorten;</li>
                    <li>Groepen (Dyade, Triade, Ogdoade en Enneade);</li>
                    <li>Huisgoden;</li>
                    <li>Provincie- of Nome-goden (Nomos en Nomarch);</li>
                    <li>Sterrengoden;</li>
                    <li>Uren van de dag en nacht goden;</li>
                    <li>Zielen van Nechen en Pe;</li>
                    <li>Zonen van Horus.</li>
                </ul>
                <h2>Moderne herleving</h2>
                <p>Rond 1970 begon de Egyptische neopaganistische godsdienst een herleving door te maken. Deze
                    godsdienst wordt
                    kemetisme genoemd, vernoemd naar Kemet, de naam van het Oude Egypte. Een andere naam voor kemetisme
                    is
                    neterisme, vernoemd naar het Netjer, wat godheid betekent.</p>
                <p>Er zijn verschillende stromingen binnen het kemetisme, sommige zijn eclectisch, en andere zijn meer
                    reconstructionistisch.</p>
            </div>
        </div>
    </main>
    <footer>
        <div class="footer">
            <hr>
            <p>© 2020 Lana Konijnenbelt, alle rechten voorbehouden.</p>
        </div>
    </footer>

</body>

</html>