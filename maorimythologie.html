<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Maorimythologie – Wereld van Mythologie</title>
    <link rel="stylesheet" type="text/css" href="styles.css">
</head>

<body>
    <header>
        <div class="container-header">
            <div class="logo">
                <img src="wereld-van-mythologie-logo.png" width="250px">
            </div>
            <div class="nav">
                <nav>
                    <ul>
                        <li><a href="index.html" target="_blank">Home</a></li>
                        <li><a href="afrika.html" target="_blank">Afrika</a></li>
                        <li><a href="azie.html" target="_blank">Azië</a></li>
                        <li><a href="europa.html" target="_blank">Europa</a></li>
                        <li><a href="noord-amerika.html" target="_blank">Noord-Amerika</a></li>
                        <li><a href="oceanie.html" target="_blank">Oceanië</a></li>
                        <li><a href="zuid-amerika.html" target="_blank">Zuid-Amerika</a></li>
                        <li><a href="contact.html" target="_blank">Contact</a></li>
                    </ul>
                </nav>
            </div>
        </div>
    </header>
    <main>
        <div class="main">
            <div class="title-and-image">
                <div class="title">
                    <h1>Maorimythologie</h1>
                </div>
                <div class="top-image">
                    <img src="maori-symbol.png" width="150px">
                </div>
            </div>
            <div class="main-text">
                <p>Met de Maori-mythologie wordt een uitgebreide verzameling legendes van de Maori bedoeld, die
                    hoofdzakelijk
                    met de schepping te maken hebben en de cultuur en het geloof van dit volk diepgaand hebben
                    beïnvloed. De
                    wortels van de Maori-mythologie liggen in Polynesië.</p>
                <h2>Beschrijvingen</h2>
                <p>De eerste Europeanen die met de mythologie van de Maori kennismaakten waren missionarissen. Zij
                    beschouwden
                    het geloof en de rituelen van de Maori over het algemeen als kinderlijk of associeerden deze zaken
                    zelfs met
                    de duivel. Zodoende hebben de meesten ook over de bijbehorende mythologie weinig gedocumenteerd. De
                    enige
                    uitzonderingen hierop zijn de missionarissen J. F. Wohlers die op Zuidereiland werkte, Richard
                    Taylor die op
                    Taranaki en in de buurt van de Wanganuirivier werkte en William Colenso die werkte rond de Bay of
                    Islands en
                    Hawke's Bay.</p>
                <p>In de jaren '40 van de 19e eeuw begonnen Edward Shortland en Sir George Grey met het verzamelen en
                    opschrijven van de Maori-mythologie. De Maori zelf waren inmiddels gealfabetiseerd, zodat ze hun
                    eigen
                    verhalen konden opschrijven. Het best overgeleverde materiaal is verzameld in twee bundels. De
                    eerste heeft
                    de naam Nga Mahi a nga Tupuna ("De daden van de voorvaderen"; in het Engels vertaald als Polynesian
                    Mythology) en is samengesteld door George Grey. De verhalen die hierin zijn vastgelegd zijn
                    afkomstig leden
                    van de in de omgeving van Rotorua levende Ngāti Rangiwewehi-stam. De andere bundel met de titel
                    Ancient
                    History of the Māori is uitgegeven door John White. Deze bundel bestaat uit zes delen.</p>
                <h2>Verschillende vormen</h2>
                <p>De mythologie van de Maori kent drie hoofdvormen:</p>
                <ul>
                    <li>genealogische recitering;</li>
                    <li>proza;</li>
                    <li>poëzie.</li>
                </ul>
                <h3>Genealogische recitering</h3>
                <p>De Whakapapa was in de orale literatuur van de Maori goed ontwikkeld en diende verschillende
                    functies, zoals
                    het verklaren van het ontstaan van goden, mensen en dieren, het creëren van een universele
                    tijdschaal
                    alsmede het verenigen van goden en legendarische figuren met het gewone volk. In sommige versies van
                    deze
                    genealogieën werd de evolutie van het heelal gekoppeld aan een duistere periode (pō) of een periode
                    van
                    leegte (kore), al dan niet gevolgd door en periode van licht (ao). In andere versies wordt
                    gebruikgemaakt
                    van andere metaforen om deze evolutie te beschrijven, bijvoorbeeld een boom die steeds nieuwe
                    uitlopers
                    krijgt of een kind dat nog in de schoot van zijn moeder ligt.</p>
                <p>Door het aanhalen van bepaalde citaten gaf de verteller van deze genealogieën blijk van zijn contact
                    met de
                    beschreven karakters, wat hem tegelijkertijd het recht van spreken gaf.</p>
                <h3>Poëzie</h3>
                <p>De poëzie van de Maori werd vrijwel uitsluitend gezongen, waarbij het metrum een veel belangrijker
                    rol
                    speelde dan taalkundige aspecten. Zaken als rijm en assonantie speelden geen enkele rol. Typerend
                    aan de
                    Maori-poëzie zijn de talrijke woordherhalingen, het veelvuldig gebruik van synoniemen en het gebruik
                    van
                    archaïsmen zonder duidelijk omschreven betekenis.</p>
                <h3>Proza</h3>
                <p>Het grootste deel van de Maori mythologie bestaat uit verhalend proza over bijvoorbeeld esoterische
                    of als
                    heilig beschouwde onderwerpen, die vooral tijdens lange winteravonden werden verteld. Deze verhalen
                    dienden
                    niet alleen tot vermaak maar ook om zaken als de herkomst van het vuur en de dood te verklaren.</p>
                <h2>Opdelingen</h2>
                <p>De Maori-mythologie laat zich onderverdelen in de volgende subcategorieën:</p>
                <ul>
                    <li>De kosmische genealogieën:
                        <ul>
                            <li>Rangi en Papa;</li>
                            <li>Hine-nui-a-te-pō.</li>
                        </ul>
                    </li>
                    <li>Het Maui-complex:
                        <ul>
                            <li>Māui;</li>
                            <li>Irawaru;</li>
                            <li>Tinirau en Kae.</li>
                        </ul>
                    </li>
                    <li>Het Tawhaki-complex:
                        <ul>
                            <li>Tāwhaki;</li>
                            <li>Wahieroa;</li>
                            <li>Rātā;</li>
                            <li>Matuku-tangotango;</li>
                            <li>Tūwhakararo;</li>
                            <li>Whakatau.</li>
                        </ul>
                    </li>
                </ul>
            </div>
            <hr>
            <div class="nav">
                <h1>Andere Oceanische mythologieën</h1>
                <nav>
                    <ul>
                        <li><button><a href="polynesische-mythologie.html" target="_blank"><img
                                        src="polynesian-symbol.png"
                                        width="150px"><br><br>Polynesische<br>mythologie</a></button></li>
                    </ul>
                </nav>
            </div>
        </div>
    </main>
    <footer>
        <div class="footer">
            <hr>
            <p>© 2020 Lana Konijnenbelt, alle rechten voorbehouden.</p>
        </div>
    </footer>

</body>

</html>